# -*- mode: mandoku-view; -*-
#+TITLE: 鄖溪集
#+DATE: 2015-08-24 23:51:52.822336
#+PROPERTY: ID KR4d0050
#+PROPERTY: BASEEDITION WYG    
#+PROPERTY: JUAN 卷二十七
<pb:KR4d0050_WYG_027-1a>¶
欽定四庫全書¶
　鄖溪集巻二十七　　　　　宋　鄭獬　撰¶
　　七言律詩¶
　　　昔逰¶
小旗短棹西池上青杏煮酒寒食頭緑楊隂裏穿小巷¶
閙花深處藏髙樓紫絲絡馬客欲起錦袖挽衣人相留¶
逢春倚醉不自醒明朝始對春風羞¶
　　　夜懐¶
<pb:KR4d0050_WYG_027-1b>¶
獨倚青桐聼鼓聲參旗歴落上三更凉風巻雨忽中斷¶
明月背雲還倒行頼有清吟消意馬豈無羙酒破愁城¶
是非人世何須校方外曾師阮歩兵¶
　　　獨逰¶
馬後獨擕一壺酒林間更解紫綸巾飛來白鷺即佳客¶
相對好花為羙人萬事易忘唯劇醉四時難判是殘春¶
吳兒曾識陶彭澤又見羲皇一散民¶
　　　野歩¶
<pb:KR4d0050_WYG_027-2a>¶
留着雲扉儘晩關穿林踏破紫苔斑虹蜺渴雨欲下澗¶
魍魎避人還入山石觜露烟孤歴刺溪腰纒草緑灣環¶
野僧有意待明月獨倚一笻松竹間¶
　　　清明郊外¶
桃葉青青杏子肥清明雨後舊花稀草翻蝴蝶日將晩¶
門掩鞦韆人未歸春艷濃堪燒羙酒湖光緑好染羅衣¶
柳條滿挿金車上一路香塵去似飛¶
　　　驟寒¶
<pb:KR4d0050_WYG_027-2b>¶
四擁蒼雲拂浪驚北風飛下海濤聲水揺氷骨凍未得¶
雨作雪花開不成玉匣寳刀鋒欲折鐵衣戰騎力還生¶
杏梢柳葉無聊頼為祝鳴鳩探晩晴¶
　　　晩發關山¶
燭前行客捲征衣路轉平林入翠微家在白雲鄉裏住¶
人從明月嶺邉歸來時未見梨花破别後方驚燕子飛¶
緑樹連隂十三驛從今歸夢到家稀¶
　　　宿白雪驛¶
<pb:KR4d0050_WYG_027-3a>¶
春酒味濃殊不觧繞廊倚柱獨徘徊蒼山碧樹共沉寂¶
明月斷雲相徃來細雨忽飄溪外去好風却傍竹間回¶
朝來巳有西歸燕為問庭花幾日開¶
　　　再至㑹稽¶
自憐多病趂朝稀合引朱轓東路歸名姓未通丹陛下¶
夢魂已過浙江飛人生如意即為樂世事驚心漸覺非¶
正是春風催酒熟蝤蛑霜飽蛤蜊肥¶
　　　金陵道中¶
<pb:KR4d0050_WYG_027-3b>¶
六國相排一局棊岸頭百草野烟微樹深啼鳥自相失¶
山静晩雲猶未歸濡口潮回殘照滿石城春盡亂花飛¶
周郎屈指圖天下誰道江南玉鱠肥¶
　　　汴河夜行¶
汴流長恐日夜落夜行愁殺刺船郎櫓聲驚破老龍睡¶
船底觸飜明月光大兒燈下尋難字小女忩間學剪裳¶
自笑病夫無所事一尊身世兩相忘¶
　　　下第後與孫仲叔飲¶
<pb:KR4d0050_WYG_027-4a>¶
萬里青雲失意深畫樓酒羙共登臨不羞獨落衆人後¶
却是重辜親老心一缺不完非折劒至剛無屈是精金¶
男兒三十年方壯何必尊前泪滿襟¶
　　　江上¶
蘆葉蕭蕭江上秋鰣魚清酒觧消憂雲纔散後月當浦¶
潮欲來時風滿樓好景未應輸白鷺飛塵終不到扁舟¶
晩來天巻蒼霞盡萬頃玻瓈爛不収¶
　　　次韻汪正夫對雨¶
<pb:KR4d0050_WYG_027-4b>¶
雨氣飄蕭動竹齋驚秋髙思若為裁壯心雖被愁催去¶
懽意須慿酒借來雲脚一從邊地合風頭半是海潮回¶
長汀從此傷揺落獨有騷人最費才¶
　　　雨餘¶
飛雨淙淙萬弩奔雨餘氣象變朝曛長虹掛雨出青嶂¶
落日飜光燒赤雲得水跳蛙惟召閙投林棲雀自求羣¶
欲尋方外無窮樂更滿梨花四五分¶
　　　水館¶
<pb:KR4d0050_WYG_027-5a>¶
繞舍清流淙碧玉塵懐開闊灑然醒牕櫺風入秋氣活¶
橋脚倒撑天面清露濕風標紅芰老雨生鱗甲伏龍腥¶
將書借取琴髙鯉從此横騎入杳㝠¶
　　　春盡二首¶
春盡行人未到家春風應恠在天涯夜來過嶺忽聞雨¶
今日滿溪俱是花前樹未回疑路斷後山纔轉便雲遮¶
夜間絶少塵埃汚惟有青泉漾白沙¶
禁籞平明帳殿開華芝初下未央來人間彩鳯儀韶曲¶
<pb:KR4d0050_WYG_027-5b>¶
天上流霞滿御杯花近赭袍偏燦爛魚窺仙仗亦徘徊¶
蓬萊絶景何曽到自愧塵蹤此一陪¶
　　　松陵道中¶
蕭蕭落日荻花林秋浪陂陀快醉襟江上碧峯偏入眼¶
沙邉白鳥最知心百分羙酒酬雙鬂一覺髙眠敵萬金¶
聞道鱸魚屬張翰飛㠶欲過五湖尋¶
　　　次韻丞相柳湖席上¶
湖上春深不見沙畵橋飛影入晴霞園林到處消得酒¶
<pb:KR4d0050_WYG_027-6a>¶
風雨等閑飛盡花令罰艷歌傳盞急詩成醉墨落牋斜¶
蘭亭樂事無絲管待與羲之子細誇¶
　　　早朝馬上口占¶
赤城横絶六鰲頭夾道欄干覆御溝殘月畫樓雙闕曉¶
凉風緑樹萬家秋聨飛羣鵠媿豪彦醉卧落花思舊逰¶
御史臨班望天陛紫雲飛繞翠雲裘¶
　　　早朝¶
花鬛斑虬駕早朝玉欄宫殿壓雲濤九州畫地中原壯¶
<pb:KR4d0050_WYG_027-6b>¶
萬象横天紫極髙日月輝明留闕角龍蛇蟠結動旌旄¶
羣仙遥望蓬萊拜五色非烟繞赭袍¶
　　　恭和御製賞花釣魚¶
輦路鮮雲五色開一聲清蹕下天來水光翠繞九重殿¶
花氣醲薰萬夀杯繡幕烟深紅匼匝文竿風引緑徘徊¶
蓬山絶景無人到詔許羣仙盡日陪¶
　　　題垂虹橋寄同年叔楙祕校(劉孜字叔楙原父/之弟時為吴江尉)¶
　　　(乗虹橋又/名利徃橋)¶
<pb:KR4d0050_WYG_027-7a>¶
三百䦨干鎖畵橋行人波上踏靈鰲挿天螮蝀玉腰濶¶
跨海鯨鯢金背髙路險截開元氣白影寒壓破大江豪¶
此中自與銀河接不必仙槎八月濤¶
　　　檇李亭¶
閒抱琴書檇李逰仙壇古屋一笻留驛橋通市人沽酒¶
湖水依城客放舟葵扇桃笙聊却暑蘋花楓葉巳知秋¶
坡翁仙去詩聲在寂寞林塘卧白鷗¶
　　　月波樓¶
<pb:KR4d0050_WYG_027-7b>¶
古壕鑿出明月背樓角飛來兎影中野色更無山隔斷¶
大光直與水相通溪藏畵舫青紋接人住荷花碧玉叢¶
誰把金魚破清暑晩雲深處待歸風¶
　　　題淮隂侯廟¶
漢髙不得淮隂將天下雌雄未可知力勸君王回蜀道¶
便擕諸將破秦師故人斬首誠非䇿女子隂謀遂見欺¶
終使英雄鍳成敗未圖功業自先疑¶
　　　初春欲為小飲先寄運使唐司勲運判張都官¶
<pb:KR4d0050_WYG_027-8a>¶
人生長與賞心違莫遣樽前笑語稀老去未羞花挿㡌¶
醉來不怕酒淋衣免聽畵皷催朝去且駐金鞍待月歸¶
休道東風猶早在落梅巳撲翠苔飛¶
　　　九日登有羙堂¶
㸃檢東山窈窕娘直須醉倒為重陽山光湖水一時好¶
酒面菊花同色黄便好共謀長夜飲未應排出少年塲¶
傷時感舊知何限還憶荆州落寞鄉¶
　　　次韻張公逹逰西池¶
<pb:KR4d0050_WYG_027-8b>¶
醉漾蘭舟不忍歸斜陽已落碧雲西天開銀漢水初滿¶
春入武陵人自迷殿倚鼇頭連繡幕橋飛虹影度金堤¶
遊人不惜殘花地無限落紅粘馬蹄¶
　　　吕稚卿(公孺/)唐彦範(詔/)並賦遊西池亦成斐句¶
青翰龍舟雲外横黄金殿閣鏡中明波光柳色恰相似¶
酒味人心俱有情醉灑珠璣留滿紙晩騎鸞鳯下層城¶
遊人應觧笑狂客隔水映花聞語聲¶
　　　同彦範謁仲巽飲之甚樂仲巽且有北歸之期¶
<pb:KR4d0050_WYG_027-9a>¶
　　　情見卒章輙用寫呈¶
明珠堆滿赤金盤未買花前笑倚欄特地尋春難約伴¶
等閑擕酒却成歡人生試把從頭筭世事何煩著眼㸔¶
莫怪夜深猶換燭它時相望在長安¶
　　　再和¶
海棠亂挿滿琱盤為愛繁梢更繞欄顧我有情還惜别¶
問君未去且留歡錦裀只就花邉卧紅袖偏宜燭下㸔¶
若背荆州容易去故人於義未為安¶
<pb:KR4d0050_WYG_027-9b>¶
　　　逰金明池¶
萬座笙歌醉復醒繞池羅幕翠烟生雲藏宫殿九重碧¶
春入乾坤五色明波底畵橋天上動岸邉逰客鑑中行¶
金輿時幸龍舟宴花外風飄萬嵗聲¶
　　　盆池¶
緑髪柔莎碧甃連湛如蛟穴貯寒泉誰將寶鏡遺在地¶
照見浮雲浸破天數鬛逰魚纔及寸一層緑荇小於錢¶
待將閙物都除却放出秋蟾夜夜圓¶
<pb:KR4d0050_WYG_027-10a>¶
　　　李都尉(瑋/)芙蓉堂¶
堂上芙蓉花最饒開時不見玉欄橋來從洛浦見羅韈¶
生在楚宫俱細腰何處仙人來跨鳯夜深明月好吹簫¶
剩収秋蕊為佳釀醉入飛雲解畫橈¶
　　　東園招孫中叔¶
花路横梢已礙馬斷無人迹賞年芳緑楊成穗㸃著地¶
胡蝶作團飛過墻不柰夢回多黯欎長因酒後得凄凉¶
期君待與春翁約買取東風任醉鄉¶
<pb:KR4d0050_WYG_027-10b>¶
　　　次韻元肅兄汴口阻風¶
風阻浪頭如駴馬險於天塹欲催車却隨宿雁留寒渚¶
深羡飛雲籋碧虗對酒客懐真土梗滿船生計只圖書¶
世無勇奡擕之去不得連鰲作鱠魚¶
　　　次韻元肅兄三題汴渠夜泛¶
汴渠夜泛亦快意月射長波如斷氷不見湘靈揮寳瑟¶
空教水怪避犀燈烟雲疊影相虧蔽星斗飜芒互降升¶
好蓄金錢多買酒滿船載去覓嚴陵¶
<pb:KR4d0050_WYG_027-11a>¶
　　　雨夜懐唐安¶
歸心日夜逆江流官柳三千憶蜀州小閣簾櫳頻夣蝶¶
平湖烟水已盟鷗螢依濕草同為旅雨滴空堦别是愁¶
堪笑邦人不觧事區區猶借陸君留(蜀人舊語謂唐安/有三千官柳四十)¶
(琵琶濕螢依草/没梅宛陵詩)¶
　　　過魏都¶
憶把貂裘買玉壺重來不敢解金魚當時曽謁將軍府¶
今日還乘使者車歌管漸非人去後樓臺依舊雪消初¶
<pb:KR4d0050_WYG_027-11b>¶
韓門弟子偏怊悵泪滿潮陽耆舊書¶
　　　勸客飲¶
誰解西囬滄海波且聽白苧數聲歌人生所得只如此¶
世事到頭無奈何酒海莫教空濩落金堆安用欎嵯峨¶
古今共是一丘土只有劉生得計多¶
　　　初入姑蘇㑹飲¶
凉風飄灑入髙閣滿城緑樹飛雲濤渴來夣吞滄海濶¶
醉後眼掛青天髙湘江姹女碧瑶佩金谷謫仙紅錦袍¶
<pb:KR4d0050_WYG_027-12a>¶
呉兒柔軟不慣見應笑儂家詩酒豪¶
　　　江正夫飲遐舉家留佳什僕酷愛其金斗玉泉¶
　　　之句輙次髙韻¶
相逢漸向白頭年世路諳來盡付天六印雖多終是客¶
一壺纔倒即為仙穿天入月捉詩句搥皷挿旂飛酒船¶
長願醉眠渾不醒虗名安用俗兒傳¶
　　　次韻梁天機見寄¶
一聽秋聲鬢已凋孤心驚起拂星杓輪囷自分為蟠木¶
<pb:KR4d0050_WYG_027-12b>¶
濩落寜堪作大瓢新篋唱酬詩草滿舊衣傾潑酒㾗消¶
髙篇已許臨佳菊更作欄杆䕶翠條¶
　　　徃年與劉元忠諸公尋春夜歸今茲卧病感而¶
　　　成篇¶
巳醒又醉倦逰客乍雨却晴寒食天共繫紫騮芳樹下¶
却隨紅燭落花前層城已報黄金鎻外苑猶貪碧草眠¶
明月春風依舊好竹溪散盡酒中仙¶
　　　喜呉㡬道遷右正言知諫院¶
<pb:KR4d0050_WYG_027-13a>¶
精金喜入陶鎔手玉鑑直須明主知志士本來能許國¶
古人所恨不逢時漢成不用朱雲劍舜帝嘗聞大禹辭¶
莫道孤居無感激挼挲兩耳聽京師¶
　　　戲學張水部贈河南少尹¶
河南少尹鬢如絲甪里先生是吏師花下放衙因試酒¶
竹間留客為尋棊年勞只許抄書數月俸長留買藥資¶
已説開春須上表終南山下乞分司¶
　　　施君作詩贈謙師亦求拙句乃作五十六字綴¶
<pb:KR4d0050_WYG_027-13b>¶
　　　其後¶
聞道天台謙上人溪魚野鳥共忘形林間無事結跏坐¶
石上更安圓覺經定處只應山鬼䕶講時還有海龍聽¶
何年蠟屐縁雲逕一叩靈仙不死庭¶
　　　送曹比部赴袁州¶
船頭獵獵兩旗飜六月江風灑面寒一日却稱新太守¶
十年曽是舊郎官中間憂患誠為甚向老風情亦未䦨¶
紫背蛤蜊白醪酒開尊長解憶長安¶
<pb:KR4d0050_WYG_027-14a>¶
　　　次韻元肅兄見喜知荆州二首¶
踰年謬掌鳯凰詔擇日拜章芸若庭擁節笑歸江漢國¶
飛㠶醉拂斗牛星留連物景詩千首凖擬交親酒百缾¶
共採芳蘭晨事畢不妨兒姪夜横經¶
西風原上鶺鴒鳴喜見朱旗畫獸獰塵袖漸抛秦地逺¶
雲㠶聊作楚江行人家掩映寒塘水秋物鮮明緑樹橙¶
欲表新阡在鄖國不同張翰浪逃名(余以襄事/乞守荆州)¶
　　　憶泛西湖¶
<pb:KR4d0050_WYG_027-14b>¶
四面青山紫繡圍平湖萬頃碧羅衣風揺酒面金鱗活¶
月弄波光玉篆飛醉客半眠紅燭下畵船行唱採蓮歸¶
十年衣袖遮塵土惆悵飛雲滿翠微¶
　　　次韻石秀才淮上偶作¶
出汴忽如魚脱網長淮萬里斷煩囂白雲已抱日光轉¶
碧浪更和天面揺自此乘槎須犯斗誰能鞭石解為橋¶
玉京醉客無消息不及蓬山兩信潮¶
　　　酬盧載¶
<pb:KR4d0050_WYG_027-15a>¶
三百年來無作者杜陵氣象乆焦亁縱吟一夜鬼神哭¶
開巻滿天星斗寒渾脫無蹤疑造化塵泥有意汚波瀾¶
傷懐刻句無人㑹寄與江南庾信看¶
　　　舟次蕪湖却寄維揚刁學士¶
柳葉初黄未解飛東風還與賞心違縱逢春處花期少¶
自過江來酒病稀平子解酬青玉案秋娘能唱縷金衣¶
揚州二十四橋月長憶醉乘明月歸¶
　　　夏夜淮上寄隨子直¶
<pb:KR4d0050_WYG_027-15b>¶
天面玻瓈滑欲流淮光浮動浩難収夜凉明月都如水¶
雨後清風却似秋㡬日重來還把酒一回相憶却登樓¶
窮愁著得新書就好寄雙魚碧海頭¶
　　　曹伯玉駕部(琰/)相㑹於姑孰既别得書及詩因¶
　　　以拙句奉寄¶
東風綽約過前溪碧草纎纎苦未齊春到好花隨處有¶
醉來佳客不相擕髙眠未博黄金印秀句如鐫白玉圭¶
倒指驛程今甚處畵船應過楚江西(君將退居故/有髙眠之句)¶
<pb:KR4d0050_WYG_027-16a>¶
　　　素風堂¶
頴水纎纎清露石仙翁於此買烟村唐朝三百盛冠蓋¶
丞相㡬家餘子孫耀世文章雖已逺傳家清白至今存¶
由來人物能相繼又見芝蘭秀一畨¶
　　　致政李祠部¶
畵省仙翁緑鬢斑林間髙掛兩朱轓更無歸計買泉石¶
欲以清名遺子孫閑作好詩消白日都將生事付清尊¶
嗟予憂病為疎濶不得擕笻奉笑言¶
<pb:KR4d0050_WYG_027-16b>¶
尊酒還成世外名二千石印一毫輕驥雖老去壯心伏¶
鶴自病來仙骨清(祠部以病引/退今益清徤)林下已能忘嵗月人間¶
何必仕公卿淮陽塵土無佳賞毎見山翁眼乍明¶
　　　寄長沙燕守度¶
魏都南館相逢日鬭向春風倒一尊連夜花門駐歸騎¶
即時席上挿降幡雲藏夣澤烟蒲老秋卷湘江雪浪飜¶
聞道玉厨新釀熟莫將餘瀝酹潺湲¶
　　　送頴川使君韓司門¶
<pb:KR4d0050_WYG_027-17a>¶
喜君又佩魚符去駟馬雍容朱兩轓自昔諸侯頴隂國¶
太平宰相魏公孫水邉日落旌旗暗花外風髙皷角喧¶
到部行春應未晩緑村正是杏梢繁¶
　　　次韻程丞相牡丹¶
曽倒金壺為牡丹矮床設座繞花壇有人偷挿玉釵上¶
到夜更留銀燭看醉裏春風遺翠㡌歸時寒月送琱鞍¶
如今蘭棹催西去惆悵明年誰倚欄¶
　　　寄關彦長(景仁/)¶
<pb:KR4d0050_WYG_027-17b>¶
黄金斗印未垂腰繞舍湖山弄翠濤飢鳯羽毛寒不鎩¶
卧龍頭角老方髙罇前襟抱生平盡醉裏文章氣格豪¶
休論升沉向衰俗功名到底屬吾曹¶
　　　次韻酬項城姚子張到縣感事¶
膠西童子近之官坐按春秋討隠桓(子張善/春秋)休歎折腰¶
向彭澤猶勝索米困長安來篇喜見萬金字厚報恨無¶
雙玉盤莫就白雲買烟艇磻溪乆已棄魚竿¶
　　　送郭元之東下¶
<pb:KR4d0050_WYG_027-18a>¶
梢梢十幅徤㠶風大醉長歌下浙東甲乙未能求將相¶
詩書多是誤英雄百年盡寄閑心外萬事都抛冷笑中¶
白面書生少竒䇿不知誰建太平功¶
　　　送隋孝亷之官桐廬¶
萬乘君王曽降詔弊裘瘦馬入咸秦太平䇿畧三千字¶
天下英豪二十人(隋君用詔書特起試䇿/同時舉者二十餘人)自合乘時攀¶
日月如何隨衆走風塵桐廬主簿官雖小百里之間亦¶
有民¶
<pb:KR4d0050_WYG_027-18b>¶
　　　賀張公逹暮春寄宋使君¶
獨繞欄杆正惜春不堪西望隴頭雲弄烟細柳纔三尺¶
着地殘花厚一分梁苑草深平似熨秦關山煖翠如薫¶
騎鯨李白時過我未引金尊先説君¶
　　　再和¶
使君擕酒送餘春縹緲髙懐倚白雲新曲旋教花下按¶
好題只就席間分阮公醉㡌玉山倒謝女舞衣沉水薫¶
自笑塵埃滿朱紱良辰樂事兩輸君¶
<pb:KR4d0050_WYG_027-19a>¶
　　　寄題冲雅虗心亭¶
髙僧酷愛翠雲枝雨後新隂翠入衣為恨烟溪生處逺¶
自尋雲逕斸將歸有時風雨鬭不解只恐蛟龍活欲飛¶
好向繁梢結秋實丹山正是鳯凰饑¶
　　　張寺丞(次山/)見訝乆不致書兼惠佳篇輙用奉¶
　　　答¶
數日㸔花生怕遲杭州更有亂花圍為貪擕酒尋春去¶
不及修書趂雁歸且擊壯懐期篆鼎莫縁華髪便沾衣¶
<pb:KR4d0050_WYG_027-19b>¶
(來詩有二/毛之歎)誰知寂寞寒山外萬里蒼鷹正苦饑(叔髙有/壯志而)¶
(少有/知者)¶
　　　奉詔赴瓊林苑燕餞太尉潞國文公出鎮西都¶
都門秋色滿旌旗祖帳容陪醉御巵功業逈髙嘉祐末¶
(公至和中首/陳建儲之䇿)精神如破貝州時(白居易獻裴晋公詩云/聞説風情筋力在只如)¶
(初破蔡/州時)匣中寳劍騰霜鍔海上仙桃壓露枝(公之子近/有登瀛之)¶
(命/)昨日更聞褒詔下别看名姓入烝彛¶
　　　送程公闢給事出守㑹稽兼集賢殿脩撰¶
<pb:KR4d0050_WYG_027-20a>¶
越州太守何瀟灑應為能吟住集仙雪急紫濛催玉勒¶
(公奉使方歸紫/濛北方館名也)日長青𤨏聽薫絃一時冠蓋傾離席半¶
醉珠璣落彩箋自恨君恩渾未報五湖終負釣魚舩¶
　　　寄程公闢¶
念昔都門手一擕春禽㡬向苧蘿啼夣回金殿風光别¶
吟到銀河月影低舞急錦腰迎十八酒酣金盞照東西¶
何時得遂扁舟去雪棹同君泛剡溪¶
　　　送公闢給事自青州致政歸呉中(公闢即/程師孟)¶
<pb:KR4d0050_WYG_027-20b>¶
青𤨏仙人解玉符秋風一夜滿江湖曽歌郢水非凡曲¶
未掃旄頭負壯圖(公昔北使憤/然屢抑敵人)終日望君天欲盡平生¶
知我世應無扁舟應約元宫保瀟灑蓮涇二丈夫(按元/宫保)¶
(即錢唐元章簡公絳/葢嘗寓居于蘇州)¶
　　　鄖陽道中¶
白馬春風緑草長行人踏破碧溪光隔山啼鳥自相應¶
臨水幽花應更香壠上驚飛青尾雉桑間閑立蒨裙娘¶
白頭關吏還相問不信相如是故鄉(予去安陸二/十六年矣)¶
<pb:KR4d0050_WYG_027-21a>¶
　　　送石中允(象之/)致仕歸新昌¶
鳯凰山下網羅疎翠翮搖空去有餘陶令已抛彭澤印¶
謝敷今作㑹稽居碧峰四向晩吟處啼鳥數聲春醉初¶
更放魚舠鑑湖上芙蓉香裏卧㸔書¶
　　　呉比部瑛致仕歸蘄陽¶
蘧公四十已知非長揖公卿卧翠微結綬才還雙闕下¶
上書便乞故鄉歸伏轅赤驥相隨老出網𡨕鴻自在飛¶
應向黄梅訪逋客白雲飄灑紫荷衣¶
<pb:KR4d0050_WYG_027-21b>¶
　　　送宋屯田之湖南轉運判官¶
緑綬郎官笑白頭更擕龍節領諸侯摶風初擊三千水¶
投刃方排十二牛行色未抛京洛地先聲已壓洞庭秋¶
漢家刺部官雖小一鑑寒氷照八州¶
　　　送陳睦赴河中幕¶
紫皇初放第三牓中有英豪絶世無(君之先公與予先/大夫同年登科)¶
天廐本生騏驥子雲霄又得鳯凰雛(今君又/取甲科)不須虎鬭¶
終全趙自是龍驤首破吳(廷試君/本第一)雖作蓮花帳前客丹¶
<pb:KR4d0050_WYG_027-22a>¶
臺到了姓名殊¶
　　　南歸呈王樂道¶
漸少塵沙眼漸開駸駸歸騎不須催春風自過燕山好¶
寒色還從易水回歸雁却飛天北去白雲應傍日邉來¶
行行上苑花如綴共獻君王萬夀杯¶
　　　聞南陽吕諫議誨長逝¶
子文三仕去何頻一卧南陽竟沒身明主自應容直道¶
皇天何事殺忠臣拄天力屈空留草貫日心存不化塵¶
<pb:KR4d0050_WYG_027-22b>¶
黄壤不知人世事為君慟哭楚江濱¶
　　　哀蘇明允¶
豐城寳劍忽飛去玉匣靈蹤自此無天外已空丹鳯穴¶
世間還得二龍駒百年飄忽古無奈萬事凋零今已殊¶
惆悵西州文學老一丘空掩蜀山隅¶
　　　傷賈老¶
世事一毫不掛眼放懐只用酒為年巳從車後擕一榼¶
更向杖頭留百錢顧我曾傳丹鼎訣疑君便是紫芝仙¶
<pb:KR4d0050_WYG_027-23a>¶
忽如蟬蛻不復見雨壊茅齋八九椽¶
　　　樊秀才下第¶
平時愛子多集句此日金刀得剪裁自謂羅中先得雋¶
豈知天外巳遺才爐開遂失黄金鑛石劃猶藏白玉杯¶
獨倚西風倍惆悵却憂車馬到門來¶
　　　張李二君獲薦喜而成篇兼簡岑令蔣椽¶
榜帖初傳見姓名喜來把讀繞欄行長風又送二龍去¶
(二君俱嘗/為解頭)明月已㸔雙桂生羣玉聚來俱是寳真金鍊¶
<pb:KR4d0050_WYG_027-23b>¶
出始為精(省試七千人/而解二君)雖知自是文章得須待秦臺寳¶
鑑明¶
　　　勉學者¶
繞座羣書如累玉夜燈忘睡晝忘飢文章須用聖賢斷¶
議論要通今古疑孟子豈無仁義國荀卿猶作帝王師¶
太平岐路安於掌好跨大宛萬里馳¶
　　　自貽¶
烏巾笻杖白雲夫寄謝黄公舊酒壚懶性惟㸔髙士傳¶
<pb:KR4d0050_WYG_027-24a>¶
歸心空展舊山圖病來痩骨支離在老去懽情積漸無¶
啼鳥落花應怪問緑塵何事滿金壺¶
　　　衰疾¶
大夣為生固有涯屢攻衰疾可驚嗟時於耳竅嘯秋蚓¶
併向目睛飛黒花門外掛羅同翟尉座隅占鵩𩔗長沙¶
(予病輙/有眼疾)支離猶食三鍾粟買取溳溪好住家¶
　　　山中桃花¶
春入關山亦未遲苧蘿山下見西施不羞白髪欺雙鬢¶
<pb:KR4d0050_WYG_027-24b>¶
且對清尊挿一枝縱落不隨流水去儘開惟有白雲知¶
何須惆悵無人賞自有春風二月時¶
　　　同賈運使昌衡章職方俞王推官輔之賞梅¶
花前留客解金鞍揀徧繁梢盡折殘翠㡌挿來無處著¶
玉盤収取與人㸔無言有意空相對欲去重來更繞欄¶
把酒殷勤須㑹取風頭只待作春寒¶
　　　雪中梅¶
臘雪欺梅飄玉塵早梅鬭巧雪中春更無俗艷能相雜¶
<pb:KR4d0050_WYG_027-25a>¶
惟有清香可辨真姑射仙人氷作體秦家公主粉為身¶
素娥已自稱佳麗更作廣寒宫裏人¶
　　　菊¶
寳釘萬數擁寒枝寂寞幽香蝶亦稀未把玉欄移得去¶
直須翠㡌挿將歸定逢野客尋常折忍逐秋風取次飛¶
好佩一樽相就飲醉來從遣露霑衣¶
