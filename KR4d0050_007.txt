# -*- mode: mandoku-view; -*-
#+TITLE: 鄖溪集
#+DATE: 2015-08-24 23:51:52.476140
#+PROPERTY: ID KR4d0050
#+PROPERTY: BASEEDITION WYG    
#+PROPERTY: JUAN 卷七
<pb:KR4d0050_WYG_007-1a>¶
欽定四庫全書¶
　鄖溪集巻七　　　　　　　宋　鄭獬　撰¶
　　制¶
　　　治平寨楊奘川蕃部㭲勒薩等獻土地可本族¶
　　　軍主制¶
爾等相率欵塞挈地而來附朕以四海為疆埸奚取乎¶
尋尺之田哉蓋嘉爾面内誠信明白宜申顯命以主其¶
軍事爾其奮勵忠節綏緝夷部永為我保塞之臣可¶
<pb:KR4d0050_WYG_007-1b>¶
　　　西南蕃附進蕃王龍以岳十九人推恩制¶
爾以豪武薦居南徼之外發其珍幣嚮風而來獻忠孝¶
之心萬里洞見宜被爵號以誇勞於殊俗可¶
　　　親進部轄龍以烈三十一人推恩制¶
汝等獻琛奉䞇絶不測之險頫首交臂竝見於天子庭¶
下其誠心蓋有足嘉者夫賞籯金而賜龜綬古之制也¶
宜加寵命以慰其來享之勤可¶
　　　押伴衙前陶偁二人推恩制¶
<pb:KR4d0050_WYG_007-2a>¶
汝𨽻於逺服與其蕃酋奉土來庭凌絶險艱道途之遼¶
蓋亦勤矣俾膺渥澤以奨其誠可¶
　　　皇長女封延禧公主制¶
門下在昔帝女之尊髙擬列侯之貴服之以紫綬辟邪¶
之玉珮重之以青絡厭翟之軿車蓋将端本于王風豈¶
特増華于禮采其居則嚴奉公宫之訓其行則懋成爾¶
室之宜載降寵名用基美化皇長女瑜華初秀蘭茁浸¶
芳夙開右帨之祥首兆塗椒之慶敎未行於保傅性已¶
<pb:KR4d0050_WYG_007-2b>¶
見于柔嘉方昭寶裔之蕃宜霈徽恩之異非顓私愛具¶
有故常賜以列封未啟蘭陵之大邑冠之美號将主同¶
姓之諸公於戲踐王姬之上儀席天孫之貴胄甫當妙¶
齒特渙豐章期秀質之夙成與淑聲而永著佩我明戒¶
保兹寵靈可¶
　　　太子太傅梁適妻封兖國夫人制¶
仁祖之輔臣以老告歸肆朕之初既已加賜則于其小¶
君獨可闕乎具官某妻某氏柔嘉有禮淑聞藹然出于¶
<pb:KR4d0050_WYG_007-3a>¶
髙華作配丞弼魚軒象服數被褒封考之四履盍以為¶
益眷兹東魯聖人之國益為脂澤庸非優渥者哉可¶
　　　昭徳軍節度使梁適曽祖母陳國太夫人鄒氏¶
　　　可追封楚國太夫人制¶
先皇帝既授朕以大器沛然發澤下漸乎萬物雖至于¶
神靈之幽逺亦思有以綏安之則襚章蜜印所以下逮¶
夫臣工矣具官某曾祖母鄒氏幽閑静専躬履四敎積¶
其餘慶再世而顯推仁而上蓋嘗有湯沐之賜夫楚大¶
<pb:KR4d0050_WYG_007-3b>¶
國也江漢之域紀於南方裂為新封以告其第兹不為¶
配廟之榮乎可¶
　　　梁適祖母燕國太夫人衞氏可追封楚國太夫¶
　　　人制¶
致恭于祖者所以致孝于父母而移忠于君兹世之賢¶
子孫能奮耀于盛時而推其渥澤以榮乎先烈者蓋亦¶
有移忠之訓焉具官某祖母衞氏柔嫕處正以佐君子¶
畜徳在原愈久而愈發有子有孫咸以文章謀議再世¶
<pb:KR4d0050_WYG_007-4a>¶
而俱顯餘慶之及可無信乎宜用褒章易以大國神靈¶
不昧亦知夫積善之效歟可¶
　　　皇伯祖東平郡王允弼母光國太夫人耿氏追¶
　　　封楚國太夫人制¶
春秋之義母以子貴所以重本反始昭後嗣之觀況余¶
之尊屬雄兼兩鎮榮列王爵位則据師保之隆極内史¶
之貴而褒親之封尚食小國蓋失春秋聖人之法焉具¶
官某母某氏柔懿静専有均一之愛履懷既茂生子必¶
<pb:KR4d0050_WYG_007-4b>¶
賢處謙秉哲為宗室老永懷大孝之美請益以湯沐眷¶
兹南楚軫翼上㳺衍為四履不其盛歟豈特為禰廟祇¶
配之榮亦足以慰孝子北向之悲矣可¶
　　　母沛國夫人段氏可追封衞國太夫人制¶
名臣之後能以才美自列于世豈惟身享之乂将追顯¶
于其親則褒章告第寧不為榮耀者耶具官某母段氏¶
柔明莊淑承祀不失職内治以成奄忽蚤世慈懿之訓¶
施及賢子屬朕繼明乃以衞之故封衍為湯沐夫存則¶
<pb:KR4d0050_WYG_007-5a>¶
安其養沒則時其享轉轂百乗不如負粟之為樂兹雖¶
不逮猶有大國之賜足以慰其孝思可¶
　　　母越國太夫人閻氏可追封魯國太夫人制¶
奮嘉謀以輔世者人臣之大忠施厚澤以顯親者人子¶
之至孝士之逢時以富貴震發而遂能兼忠孝之享者¶
亦以鮮矣具官某母閻氏恭以事其長順以友其夫既¶
有淑德生子必賢起而登庸佐予先皇帝以熈乎庻工¶
屢更大慶褒章累屬而下今復有請願易以東魯永¶
<pb:KR4d0050_WYG_007-5b>¶
維慈訓朕何有不從哉可¶
　　　集慶軍節度使同中書門下平章事宗諤適母¶
　　　劉氏追封祁國太夫人制¶
位兼将相爵為國公王族之貴莫踰于此而九原之賢¶
榮號未及追賁之典庸可闕乎具官某母劉氏幽閒成¶
徳姆敎醇備佐餕于爾家降齡不淑先朝露而化兹有¶
令子為之請封其以冀北之祁列為湯沐庻乎祗配禰¶
廟以時薦享不為世室之榮乎可¶
<pb:KR4d0050_WYG_007-6a>¶
　　　繼母宋氏可追封崇國太夫人制¶
孝治之君不遺人之親況朕之尊屬兼丞弼之貴者慈¶
闈早世榮祿不逮其可獨遺之哉具官某繼母宋氏出¶
于鼎門來嬪君子婦徳母訓蔚有令譽壽非金石久已¶
棄養嗣子引章請加封國口澤雖存宿草已秀聲容曖¶
然尚能欽我之休命可¶
　　　皇后乳母賈氏可封遂寧郡君制¶
賈氏保育中宫有夙夜顧復之勞無徳不酬宜錫以榮¶
<pb:KR4d0050_WYG_007-6b>¶
號郡田裂封用備脂澤優異之寵惟其祗飭以安爾之¶
壽康可¶
　　　屯田員外郎王廣淵弟太常博士臨亡母嘉興¶
　　　縣太君朱氏追封真定縣太君制¶
孝子之於親既不逮於養則雖欲報其覆育撫視之恩¶
豈可得哉此曾子所以對乘車而隕涕痛其親之不克¶
見也惟汝之母氏恭順匪懈勤勞于而家壽非金石早¶
世而沒獨有令子乃為之請襚雖無以追三牲之養其¶
<pb:KR4d0050_WYG_007-7a>¶
猶足以慰孝子欲報之心可¶
　　　繼母福昌縣太君許氏進封永安縣太君制¶
有子以仕於朝慈顔而白髪就養乎髙堂之上私門之¶
榮莫踰於此某官某母某氏柔潔端莊治内有法二子¶
既以才能顯於時則脂澤之封宜有以均及昔仲由負¶
米為養猶足以致樂況夫以尚書郎太常屬官之祿以¶
奉其親則其為樂不猶侈於為仲由乎可¶
　　　韓國公從約女封縣君制¶
<pb:KR4d0050_WYG_007-7b>¶
朕之誕辰内戚之諸女得以裂邑而賜之蓋甲令也今¶
以汝四徳之修結褵于盛族宜飭有司按籍視封擇以¶
美號以稱吾展親之義焉可¶
　　　屯田員外郎王廣淵弟太常博士臨妻太和縣¶
　　　君盛氏進封天興縣君制¶
某氏徳成於閨門而仁及於宗族蘋藻豆籩不失時祀¶
俾其夫能専治於外而無私憂者蓋其有助焉及兹霈¶
澤宜錫以封君之美號以榮養於其姑以恭事於其先¶
<pb:KR4d0050_WYG_007-8a>¶
廟則王氏之家其亦浸盛矣可¶
　　　宗室女封縣君制¶
朕之誕辰而玉牒之尊屬率有恵澤以及之而其諸女¶
柔嫕成性姆敎純備長而從人共成其家宜有湯邑表¶
之嘉號爾惟欽哉毋失婦職以隳我之休命可¶
　　　千牛衛将軍世榮等妻可封縣君制¶
朕誕彌之日海㝢蒙福顧予内宗之婦未及加賜甚非¶
睦族之義其令有司考合故實擇美邑以錫之勉爾令¶
<pb:KR4d0050_WYG_007-8b>¶
淑以承而家以顯我之孚命可¶
　　　集慶軍節度使宗諤所生母朱氏可追封永嘉¶
　　　郡太夫人制¶
生而褓負三年免於懷及其能冠知所以反哺之報慈¶
闈已掩不逮乎致養銜悲茹歎遂為終身之戚具官某¶
母朱氏令淑有儀勞於夙夜積善之效是生賢徳引言¶
故事願均追賁之恩夫松檟已成列萬鍾之粟乃至将¶
以慰爾孝思則非褒章告第何以榮及幽壤哉可¶
<pb:KR4d0050_WYG_007-9a>¶
　　　贈父制¶
昔之負米百里嘗歎夫不足以為養至其賜粟萬鍾列¶
鼎而食則親闈就掩而榮祿不逮其為感痛何如哉故¶
朕推其孝思於訪政之初悉用追賁以顯敎忠之訓存¶
而不能饗没則褒命及之餘慶之榮猶足慰乎九原矣可¶
　　　都虞候指揮使已下贈父制¶
以忠敎其子服力以衛上頎然武弁董正乎師徒屬朕¶
繼照沈恩下浹亦念夫天性之愛以逮其親焉宜申顯¶
<pb:KR4d0050_WYG_007-9b>¶
命以次褒遷夫榮祿及養世之所共樂今兹追賁得無¶
昔人過隙之感乎可¶
　　　宗室贈官制¶
生而享榮祿沒而加厚贈此親親之義也具官某恭慎¶
恂恂樂善而不倦遽兹物化朕甚悼之其以環列之上¶
将并加公封以為襚典庶幾申朕慘惻之懷也可¶
　　　追贈宫人制¶
爾以良家入選久侍内掖幽閑静淑不違女史之訓逝¶
<pb:KR4d0050_WYG_007-10a>¶
水不畱遂與萬物而化去兹可増歎其襚以象服闕翟¶
之衣以賁其泉壤可¶
　　　仁壽郡太君李氏可追封嘉興郡太君制¶
詩有之欲報之徳昊天罔極蓋痛夫顧復劬勞之恩已¶
往而不可報也雖然生不得刲牛列鼎以具其養至於¶
没也則密章襚服猶足以致孝子之思耳具官某母李¶
氏黽勉婦事成乎而家有子才武顯發於後世請錫榮¶
號以易舊封庻乎欲報之心于此而有獲焉可¶
<pb:KR4d0050_WYG_007-10b>¶
　　　追封京兆郡李太君制¶
蓼莪思親也昔之感痛於此而涕洟豈其罔極之恩無¶
以為報乎則予之孚號天下士大夫咸得褒命其親詎¶
惟旌徙隣斷織之訓亦以慰後嗣追養之心耳具官某¶
母某氏藴徳静専治内有婦道今其令子作我藎臣推¶
其孝思宜有以追賁維是秦雍之疆古之王府疏封告¶
第以示褒榮庻幾蓼莪之感可以掩巻而輟泣矣可¶
　　　追封樂安郡張太君制¶
<pb:KR4d0050_WYG_007-11a>¶
本朝真拜三司使褒贈之澤推其禰而上及於皇考視¶
大丞相之貴蓋下其一廟矣至于他官雖登三品猶或¶
不得與焉歴世尊顯豈不為大榮者耶具官某祖妣某¶
氏肅雝慈懿以宜其家盛徳昭發乃有令孫為朕之名¶
卿長於計府參考故事宜加襚禮乃以趙之樂安以為¶
湯沐邑永惟幽壤歆此異數可¶
　　　安康郡太君盧氏進封太寧郡太君制¶
朕既已褒顯其先正為之慘惻而愴懷知夫榮祿之不¶
<pb:KR4d0050_WYG_007-11b>¶
逮也則又聞其壽親之在堂慈顔白髪以見其子之榮¶
耀乃復釋然以喜疏封進律其可闕乎具官某母某氏¶
柔明履正治家有法作嬪良族是生令嗣今為吾大司¶
農益著風蹟是非由賢母之訓也哉宜擇其名都以為¶
湯沐邑昔毛義為守令得檄而喜蓋欲其祿之及親也今¶
某之仕固貴於守令而其親又有郡封歲時拜慶佩魚擁¶
笏奉巵酒以稱壽豈比於義而已哉可謂榮於為養矣可¶
　　　治平登極覃恩百官敘封父制¶
<pb:KR4d0050_WYG_007-12a>¶
夫生而處膝下成童而就傅既壯而從仕此義方之訓¶
漸累習貫而成就之故其居家則以孝悌稱登朝則以¶
忠實顯駢然佩組悉為朕之能臣屬兹履位既已加賜¶
則流根之澤獨可不至乎美官豐秩躐次而升豈惟及¶
人之老以成吾仁政而已哉亦将勸夫善於敎子者焉¶
可¶
　　　南郊百官贈父制¶
英考郊見上帝四海蒙福頒慶未究委裘而登仙肆予¶
<pb:KR4d0050_WYG_007-12b>¶
纂服敢忘繼志之美乎具官某父某躬履吉徳善迹可¶
師以忠敎子能世其家宜申襚典慰爾營魂則予英考¶
之遺澤猶漸於九泉矣可¶
　　　南郊百官贈父母制¶
仲由稱從車百乗累茵而坐願負米百里其可得乎此¶
言孝子之祿痛夫不得逮乎其親也故椎牛而葬不若¶
雞豚之為養良可慨歎日者朕躬執圭瓚以見於仁考¶
漼然以泣恨慈顔之不復問安也亦念夫吾之士大夫¶
<pb:KR4d0050_WYG_007-13a>¶
其亦有霜露之感風樹之嘆者乎以爾之考妣賢哲之¶
後有此令子綴於朝列宜推漏泉賁于幽宅雖不足追¶
仲由負米之樂亦庶乎慰康公下泉之感云耳可¶
　　　贈母制¶
君子履霜露則怵然而懷創以為牲祭雖豐不若釡粟¶
之為樂也朕之繼大業慶行于士大夫亦念乎北堂之¶
賢母祿養不能及乃飭有司裂邑而封之庻乎以時承¶
祀榮號在列執籩進享猶足以慰霜露之悲乎可¶
<pb:KR4d0050_WYG_007-13b>¶
　　　封母制¶
夫啜菽飲水甘於東隣之牲蓋樂夫髙堂之壽親得以¶
安於禮養方朕之授神器大賚庶尹亦欲褒命及其慈¶
闈則湯沐疏恩足以表擇隣之善昔之得賜羮猶以遺¶
其母今朕以邑土之封遺之不亦榮乎可¶
　　　封妻制¶
古之正家所以正天下朕已襲休命恩章駢累榮及乎¶
私門則主饋於内成爾室家者可獨遺之哉其飭有司¶
<pb:KR4d0050_WYG_007-14a>¶
按圖考次賜封脂澤無失爾職以儀我正家之美可¶
　　　封妻制¶
某妻某氏朕獲神之嘏敷錫在廷宜有恩章逮于家室¶
往承新命其亦榮哉可¶
　　　敘封妻制¶
朕既加賜于庻位推而上之以及其親則又将均澤于¶
爾室家詔函重累而至第顧不為厚哉蓋正位乎内以¶
柔徳佐君子不可以不及豈惟湯沐之為榮以誇美於¶
<pb:KR4d0050_WYG_007-14b>¶
鄉閭是将風天下而正夫婦兹亦有周南之意乎可¶
